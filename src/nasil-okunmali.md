# Bu Kitap Nasıl Okunmalı?

Elinizdeki bu kitap, pdf ya da docs gibi formatlarda hazırlanmak yerine tamamen Web tabanlı oluşturuldu. Bu yüzden bazı detayları kitabımız henüz başlamadan vermem gerektiğine inanıyorum.

## Örnek Kodlar

Kitap içerisinde  yer alan konuları anlatırken bir yandan da örneklerle pekiştireceğiz. Örneklerdeki kaynak kodlarıyla rahat bir şekilde etkileşimde bulunabilmek adına sizlere önce kodları, ardından da kodun HTML çıktısını, en son olarak da bize nasıl göründüğünü göstereceğim. Ve her birini 5. seviye başlıklar altında bulunduracağım. Hemen aşağıda bir örnek bulabilirsiniz

##### Markdown
```markdown
##### 5. Seviye başlık kullanılarak oluşturulmuş kod
```

##### HTML

```html
<h5>5. Seviye başlık kullanılarak oluşturulmuş kod</h5>
```

##### Çıktı

-----

##### 5. Seviye başlık kullanılarak oluşturulmuş kod

-----

Bu şekilde hem örnek kodları, hem HTML çıktısını, hem de tarayıcımızda nasıl göründüğünü anlama şansımız olacak. Sonuçları da iki ayraç içine alacağım ki rahatlıkla ayırt edebilelim.

Kodların üzerinde bulunan buton ise söz konusu kodu panoya kopyalamanızı sağlayacak. Böylece istediğiniz editörde rahatlıkla kodları okuyabileceksiniz.

## Yazı İçi Notlar

Konu içerisinde yeri geldiğinze sizlere önemli notlar vermem gerekirse bunu da 6. seviye başlık bulunan bir alıntı bloğu ile yapacağım. Örneğimizi hemen görelim:

> ###### Not
>
> Markdown her alanda kullanılabilir.

## Kitaptan Yararlanma

Kitabımız temelde dört ana başlıktan oluşacak:

### Başlarken

Bu başlıkda Markdown'un ne olduğundan, çalışma mantığından ve bazı yazılımlardan bahsedeceğiz.

### Markdown İle Neler Yapabiliriz?

Bu başlıkta  Markdown ile yapılabilecek şeylerden söz edeceğiz. Bence kitaptaki en sevdiğiniz ünite bu olacak.

### Temel Sözdizimi

Bu başlıkta da, Markdown'u kullanmaya başlayacak ve yazılarımızzı temel olarak nasıl biçimlendireceğimizi konuşacağız.

### Gelişmiş Sözdizimi

Bu başlıkta ise Markdown'u biraz daha gelişmiş bir şekilde kullanmaya başlayacağız. Dipnotlar, tablolar ve daha neler neler... Heveslenmeye başladınız değil mi? O zaman buyrun artık başlayalım.