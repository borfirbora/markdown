# Not

Hangimiz not tutmuyor ki bu hayatta? En alt kademe memurundan en üst kademedeki yöneticisine, en alt sınıftaki öğrencisinden en yüksek lisansına kadar herkes bir not tutma peşinde. Eh, insanlar akıllı tabii, unutmak istemiyorlar önemli olarak gördükleri şeyleri.

Markdown, not tutmak konusunda da olağanüstü bir not ortalamasına sahip bir öğrenci gibi benim gözümde. iOS platformunda **Edhita** uygulamasını notlar almak ve onu daha sonra HTML biçiminde görüntülemek için kullanıyorum. Çünkü düzenli ve göze hoş gelen bir not, kesinlikle ardında iz bırakır.

Bilgisayarda ise, Notepad++ uygulamasında yazıyorum bütün notlarımı. Pandoc ile çevirip HTML belgesine, her günü bir başlık olarak görüp ulaşıyorum istediğim tüm bilgilerime.

Ama siz isterseniz [Simplenote](https://simplenote.com/), [BoostNote](https://boostnote.io/) yazılımlarını da bir kurcalayın bakalım buralarda sizin işinize yarayacak bilgiler var mı?

Bir sonraki konuya doğru ilerleyelim ve bakalım daha neler beceriyormuş bu Markdown dedikleri?