# Kitap

**Yok artık!** dediğinizi duyar gibiyim ama demeyin efendim. Bir sonraki ünitede Markdown'u kullanmaya başlayınca, şu anda aklınıza gelmeyecek kullanım alanlarını da siz keşfedeceksiniz, tıpkı benim keşfettiğim fakat bu kitaba koymadığım gibi.

Kitap yazmak isteyenlerin büyük bir hevesle bu satırları okuduğunu biliyorum. O yüzden sadede geliyor ve laf kalabalığını bırakıyorum hemen.

Her bir bölümü bir Markdown dosyası olan bir kitabınız olsa, üstelik bu kitabınızı [Dropbox](https://dropbox.com) üzerinde depolasanız, her yerden çalışma imkanınız olsa nasıl olurdu? Üstelik bu platform üzerinde yayımladığınız kitabınızı hem PDF, hem Epub, hem MOBİ hem de  başlı başına bir Web sitesi şeklinde yayımlayabilseniz ne düşünürdünüz?

Üstelik site, sahibi olduğunuz kitaplarınızı, değer veren insanların biçtiği değerlerle satma kolaylığını size sunsa? Tadından yenmiyor değil mi?

O zaman sizi doğruca [Leanpub](https://leanpub.com) sitesine alalım ve yapmak istediklerinizi orada yapın. Kitaplarınızdan beni de haberdar etmeyi unutmayın.

Bu kadar şeyi, ufacık bir yordamla yapabiliyorsunuz gördüğünüz gibi. Bir sonraki konumuz, "Daha bitmedi mi?" dedirtecek cinsten.