# Başlamadan Önce

Bu muazzam dili öğrenmeden önce sizlerle güzel bir öğrenme ortamı oluşturalım istiyorum. Bu ortam tabii ki Pandoc ve Notepad++'tan oluşacak.

> ###### Not
>
> [Markdown İçin Kurulacak Yazılımlar](../1/kurulacak-yazilimlar.md) bölümünde gördüğümüz Markdown editörlerini kullanmayacağız henüz. Bunun sebebi ise editörlere ileriki bölümlerde yer verecek olmamız. Şimdilik işin sadece dil kısmıyla ilgileneceğiz. Bu yüzden, diğer ve eğlenceli işler, daha sonra.

Sizlere;

1. Yeni klasör oluşturun;
2. Klasörün içerisine bir adet cmd, bir adet md dosyası oluşturun...

Gibi isteklerde bulunurdum ama burada amacımız dil kısmı olduğu için, bu dosyaları bizzat ben size vereceğim.

[markdown-cmd.zip](../markdown_cmd.zip) isimli dosyayı indirip üzerinde sağ tıklayarak **Klasöre Çıkart** ya da **Ayıkla** diyerek kendinize **Markdown_cmd** adlı bir klasör yaratın. Oluşacak bu klasörün içeriği ise şöyle:

|Dosya Adı|Açıklaması|
|:---|---|
|.html yap.bat|Tıkladığımızda .md uzantılı dosyamızdan .html uzantılı çıktı üretecek komut dizisi dosyası.|
|belge.md|Markdown içeriğimizi yazacağımız .md uzantılı markdown belgesi.|
|web.html|**.html yap.bat** dosyasına tıklandığında oluşacak olan .html dosyası..|

> ###### Not
>
> * Arşivi ilk kez dışa aktardığınızda **web.html** dosyası bulunmayacak.
> * Bu dosyalar ile ilgili işlem yapabilmek için mutlaka > [Markdown İçin Kurulacak Yazılımlar](../1/kurulacak-yazilimlar.md) bölümünde anlatılan **Pandoc** yazılımını başarılı bir şekilde kurmuş olmanız gerekmektedir.