# GİRİŞ

Yazı yazmak, neredeyse çocukluğumdan beri büyük bir tutkudur benim için. İlkokul yıllarımızda sınıfça kolları sıvayıp, iki haftalık okul dergisi çıkarma hevesim beni Blog sitesi açmaya kadar getirdi. Sırf yazı yazma temeli taşıdığı ve yazıları biçimlendirmme amacı taşıdığı için çocuk denebilecek yaşta **HTML** ile tanıştım ve bir buçuk hafta gibi kısa bir zamanda öğrenmeyi başardım. Öyle ya, okunaklı yazılar yazacaktım.

Kendime **Wordpress** tabanlı blog sitesini açtığım ilk andan itibaren hep yazılarımın erişilebilir ve okunaklı olması için çabalayıp durdum. Html ile şekillendirdiğim yazılarımı Bloğumda yayımlıdım, alıntı blogları, madde imli listeler, içeriği dolu tablolarla yazılarımı zenginleştirmeye gayret ettim.

Daha sonra kendime  bir alanadı aldım ve yazılarımı müstakil bir blogta yayımlamaya başladım. Başladım başlamasına ama çok geçmeden sorunlarla uğraşmaktan yazı yazamaz oldum. Eklenti güncellemeleri, site bakım çalışmaları, tema tasarımı değişiklikleri... İnanın sıkılmaya başlamıştım bu Blog işinden artık.

Yazı yazmak, sadece yazıya odaklanmak istiyordum. Başlıklandırmalarmış, listelendirmelermiş, tabloda veriler göstermekmiş... Bunların hiçbirisini dert etmeden, sadece yazmak istiyordum. Ve sonunda **Markdown** adı verilen bir yazma aracıyla tanıştım.

## Markdown Elkitabı

Yazdığım yazıları basit karakterler kullanarak biçimlendirmek düşüncesi beni gerçekten de fethetmeyi başardı ve hemen bu dili öğrenmeye başladım. Öğrenmesi sadece bir günümü aldı ve  artık ben  de her türlü yazılarımı **Markdown** kullanarak yazmaya ve istediğim formatta çıktılar almaya başladım.

Sizlere de bu elkitabını yazmaya karar verdim çünkü benim nimetlerinden sonuna kadar yararlandığım bu yöntemi kullanmanız gerektiğine inanıyorum. Eğer hazırsanız, Aşağıdaki **Sonraki Konu** bağlantısından ya da yukarıdaki içindekiler kısmından bir sonraki konuya geçerek başlayabilirsiniz.

> ###### NOT
>
> Görme engelli okuyucular, ekran okuyucularının bir sonraki tuşu görmezden gelme komutuna bastıktan sonra, bir sonraki konu için sağ, bir önceki konu için sol ok tuşlarını kullanabilirler.